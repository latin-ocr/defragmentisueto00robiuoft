CAPVT V

va Vnu nocrr IN svmom FRAGMENTO m· D1ALooo TAano RECEN-
smmrs DE nostrus Comcrnvs Annvc rvn1CAvER1N1

*A Non ignoro ea quae de codicum Suetonianorum consortione supra
exposui ualde differre ab eis quae ex indagationibus uirorum doctissimorum
in Suetoni fragmento et Dialogo Taciteo recensendis prouenerunt. Restat
igitur ut de opinionibus quas alii de hac re conceperunt breuiter disseram.

De Suetonio non est multum quod dicam, siquidem uiri doctissimi, qui
ad hunc libellum edendum curam atque doctrinam contulerunt, familiis
stirpibusque ordinandis numquam studuerunt. Trossius Leidensem
codicem tam eximia esse bonitate duxit, ut ceteri omnes neglegi possent.
Osannus illius codicum exiguae copiae qua usus est ueram indolem ita
parum perspexit, ut non solum L, qui etiam hodie inter meliores libros
habendus est, sed etiam turpissimos istos codices Harleianum, Parisinum,
Berolinensem, omnes quasi apographa ipsius Hersfeldensis libri haberet.
Quid, quod ob collationes neglegentissime factas ne hoc quidem perspexit,
Parisinum ex Harleiano transcriptum esse !³⁵⁹

Neq‘ue Rothius, quamuis editionem prioribus longe antecellentem con·
iecerit, magnum processum in nexu qui est inter nostros codices rite aesti-
mando habuit. Quod ex eo apparet, quod Leidensem et Gudianum codices
“duo quasi apographa'’³⁶⁰ libri Hersfeldensis statuit. Duo omnino genera
librorum distinguit Rothius, quorum unum indice grammaticorum et rhe-
torum praeditum sit, alterum indice plerumque careat. Quam opinionem,
ut ab Rothio enuntiatam, cum parum sibi consentanea mihi uideatur, ip-
sius uerbis proferre malim :⁸⁶¹ “Distinguimus igitur duo librorum genera,
quorum alterum indice praefixo notabile codices Vaticanos 1518 et 1862,
Leidensem, Gudianum, Neapolitanum, praeterea Florentinam editionem
complectitur, simulque interna sua praestantia commendatur, alterum li-
bros continens Vaticanum 4498, Florentinum, Venetum‚ Berolinensem,
Harleianum, Parisinum cum editionibus Incerta ac Veneta a. 1474 et in-
dice caret et auctoritate. Et indicem quidem per se spectatum ad librorum
bonitatem nihil facere, Florentina editio et Vaticanus liber 4498 conuin-
cunt, quorum illa indice carens meliori librorum generi, hic indice praeditus
deteriori assignandus fuit. Sed facilius hoc argumento tibi persuadebis, de-
teriores libros omnes ex aliquo exemplo melioris generis iam satis depravato,

δ’ Vide supra p. 162 sq.
¹⁸⁰ Praesat. p. LXVI.
⁸⁸¹ Praesat. p. LX.

187

