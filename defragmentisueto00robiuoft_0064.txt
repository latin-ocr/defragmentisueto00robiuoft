60 DE FRAGMENTI SVETONIANI DE GRAMMATICIS 1560

Hoc primum admonendum mihi uidetur, ne nimiam bonitatem libro
Hersfeldensi attribuamus, neue bonas lectiones, etiam si in compluribus
codicibus inueniuntur, huic archetypo semper uindicandas existimemus.
Nam quomodocumque de opusculis Taciteis iudicaueris,⁸⁵ quod ad no-
strum libellum Suetonianum pertinet, iam tum cum Romam relatus
est non solum imperfectus erat, quippe cui undecim rhetorum uitae
deficerent, sed etiam mendosus, ut uerba in Ciceronis epistulis (c. 14)
omissa, corruptelae in senatus consulto et censorum edicto (c. 25), in
eis quae (c. 29) Suetonius e Ciceronis altera Philippica profert, desperati
illi loci c. 3 (p. 102, 14-15), c. 5 (p. 104, 19), c. 7 (p. 106, 6), c. 13 (p. 110,
21), et alia complura testantur. Quid, quod in exiguo illo Decemlgri
testimonio, tres manifestae corruptelae deprehenduntur, quae in nostris
libris uel nusquam uel fortuito in uno et altero codice uidentur. C. l
(p. 100, 1) Decembrius nee in usu quidem pro ne in usu quidem legit, sed
in nostris libris nec in solis Bodleiano (B) et Harleiano (H) inuenitur.
Nicolai Nicoli commentarius tamen ne in usu quidem testatur, ita ut dubi-
tari liceat an Decembrius uerum Hersieldensis testimonium hocloco repe-
tierit. Eodem loco (l. 2) Decembrius rudis scilicet profert, sed illud nullo in
libro superstite inuenitur.⁸⁶ Ultimo autem in capite (p. 127, 3) Regum non
legum legit Decembrius, quam lectionem unus solus codex, et ille longe
omnium pessimus, Vrbinatem (U) dico, exhibet.⁸⁷ Item c. 30 (p. 127, 4)
Decembrius ac uindicem non ei uindicem testatur, cum illud in solo Ο, hoc
in ceteris omnibus inueniatur. Cum autern librarius Ο saepius et, ac, atque,
inter se confuderit, probabilius mihi uidetur hic quoque et Decembrium et
librarium Ο ob uoculam ac (libertatis) praecedentem errauisse. Dolendum
igitur est maiorem fidem Decembrio testi haberi non posse, sed hoc per-
suasum habeo Hersfeldensis libri corruptelas non semel tantum in eius
apographis, praecipue in apographo Y, cuius librarius doctior quam librarius
X fuisse uidetur, sanatas esse.

De opusculorum Taciteorum et Suetoni fragmenti dispositione Decem-
bri testimonium et Nicolai Nicoli commentarius inter se consentiunt, hunc
ordinem testantes: Germaniam, Agricolam, Dialogum, Suetoni de Gramma·
tieis et Rhetoribus. Agricola, ut satis constat, paulo postquam Decembrius
Hersfeldensem codicem uidit a ceteris opusculis recisus est, neque in alter-
utro apographo X Y locum obtinuit. Inter omnes libros qui aetatem tule-
runt W solus tria opuscula Germaniam, Dialogum, Suetoni reliquias eodem
ordine conseruat quem in Hersfeldensi codice obtinebant. In Ο autem

⁸⁸ Gudemannus (p. 115) Dialogi textum, quamquam imperfectum, haud ita mendosum
ἰυὼῗυῐῗ codice ’γ rudis (scilicet omis.) stetisse uidetur (sic m M K C 1³). In ceteris huius
stirpis libris rudis in rudi correctum aet.

⁸⁷ Lectio duplex in Hersfeldensi codice fuisse mihi uidetur. Vide infra p. 166.

