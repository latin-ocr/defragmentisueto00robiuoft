VITA AVCTORIS

Natus sum Rodney Potter Robinson idibus Martiis anno Domini
nostri 1890 in urbe rei publicae Iowiensis cui est nomen Council Bluffs.
Cum studiorum cursus qui in ludis publicis oppidi in eadem ciuitate siti
quod uocant Harlan praescriberentur rite perfecissem, Vniuersitatem
Epworthianam, quae erat in Oklahoma City, petii, ubi tres annos com·
moratus sum. Deinde anno 1909 ad Vniuersitatem Missouriensem me
contuli, unde gradibus honoris academici qui Artium Baccalaureus et
Artium Magister uocantur meritis post alterum annum egressus sum.
Per annos scholasticos 1911—14 linguam Latinam in ludis publicis oppi-
dorum Lexington rei publicae Missouriensis et Anacondae rei publicae
Montanae docui. Anno 1914 socius Vniuersitatis Missouriensis adscriptus
ad studia philologica iterum me contuli, quae etiam per annos 1915-17 in
Vniuersitate Illinoiensi persecutus sum. Qua in uniuersitate non solum
disciplina uirorum doctissimorum fructus sum sed etiam litteras Graecas
et Latinas docui. Cum anno 1917 patria nostra bellum indixisset, nomen
dedi et per duos fere annos in Gallia uersatus sum. Bello autem finito
Parisiis uiros illustres in clara illa sede litterarum profitentes per quattuor
menses audire mihi contigit. Postremo uergente anno 1919 ad Vniuersita-
tem Illinoiensem ad summos in philosophia honores rite capessendos re-
uerti. Eis omnibus qui me docuerunt aliterque laboribus meis fauti sunt,
sed imprimis Guilielmo Abbott Oldfather et Arthuro Stanley Pease in
Vniuersitate Illinoiensi profitentibus, nec non Euae Johnston et Gual-
thero Miller, quorum disciplinis Vniuersitatis Missouriensis adhuc alum-
nus fructus sum, gratias maximas ago.

