10 DE FRAGMENTI SVETONIANI DE GRAMMATICIS [510

(1425) ad amicum suum Nicolaum de Nicolis Florentinum dedit, regredia-
mur necesse est: ⁴ “ ...... Quidam monachus amicus meus ex quodam
monasterio Germaniae, qui olim a nobis recessit, ad me misit litteras, quas
nudius quartus accepi3 per quas scribit se reperisse aliqua volumina de no-
stris, quae permutare vellet cum Novella Ioannis Andreae vel tum Speculo
tum Additionibus‚ et nomina librorum mittit interclusa. . .. Inter ea
volumina est Iulius Frontinus et aliqua opera Cornelii Taciti nobis ignota:
videbis inventarium et quaeres illa volumina legalia, si reperiri poterunt
commodo pretio. Libri ponentur in Nurimberga, quo et deferri debent
Speculum et Additiones, et exinde magna est facultas libros advehendi. ¹
Vt videbis per inventarium, haec est particula quaedam, nam multi alii
restant3 scribit enim in hunc modum: ‘Sicuti mihi supplicastis de notando
poetas, ut ex his eligeretis qui vobis placerent, inveni multos e quibus

collegi aliquos, quos in cedula hac inclusa reperietis'. . . .Romae die ΙΙΙ ’

novembris.''

Hac igitur ex epistula compertum habemus monachum quendam, e
monasterio Hersfeldensi, ut ex sequentibus apparebit, Poggio inuentarium
quorundam librorum quos reppererat⁵ misisse. Apographon autem huius
inuentari paulo post Bononiam expeditum esse uidetur, ubi in Panormitae
Lamolaeque manibus uersaretur. Panormita etiam notitiam satis copiosam
de libris, quorum descriptio hoc inuentario continebatur, cum Gua-
rino Veronensi communicauit, neque tamen de origine eius quicquam protu-
lit, nisi fore ut illi libri cuidam sibi coniunctissimo propediem dimitterentur.
Inuentari apographon, quo usus est Panormita, neglegentius scriptum
esse debebat, siquidem in illius epistula Frontonis pro Frontini et inter
Dialogi uerba ineuntia requirunt pro requiris legimus. Post Panormitae
epistulam ad Guarinum datam ⁶ interuallo anni plus intermisso monachus

⁴ Poggii Epist. ed. Tonelli, Florentiae, 1832, Ι p. 168. Sabbadini, Stor. e Cris. p. 2633
id. stud. I tal. VII p. 119.

⁵ Sabbadini opinio (Stor. e Crit. p. 273-4), cui Annibaldius (p. 77, adn. 2) suffragatus est,
eosdem codices iam anno 1421 a Bartholomaeo de Capra Archiepiscopo Mediolanensi uisos
esse, instabili fundamento nititur, ut Wissowa (p. III) recte iudicauit. Quam opinionem ad
confirmandam nihil est nisi Poggi uerba tales historicos in epistula Londini die X mensis
Iunii (1422) data.

⁶ Tres epistulae a Poggio ad Nicolaum per hoc interuallum datae extant, quibus monachus
Hersfeldensis laudatur. (1) Poggii Epist. ed. Ton. I p. 172, siue apud Michaelisium Pracsat.
p. XX: (Romae) d. 15 m. Dec. (a. 1425). “ . . . ad amicum nostrum pro libris misi binas lit·
teras et quidem diversis nuntiis, quin ordinavi ut, cum litterae essent in Nurimberga, defer-
rentur ad monasterium per aliquem qui responsum referret, et ad id pecuniam paravi, itaque
quam primum spero nos scituros aliquid certius.'' (2) Poggii Epist. ed. Ton. I p. 175, siue apud
Michael. Praefat. p. XX: Romae V idus Febr. (a. 1426). ⁶¹. . . ex Germania responsum
est mihi litteras illas esse redditas, spero igitur me habiturum propediem litteras a monacho.
et tum tecum omnia communicabo.'' (3) Poggii Epist. ed. Ton. I p. 187, siue apud Michael.
Praesat. p. XX: Romae noctu XVIII kal. Oct. (a. 1426). “ . . . de libris Germanis nil dicam

