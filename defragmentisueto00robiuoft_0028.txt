24 DE FRAGMENTI SVETONIANI DE GRAMMATICIS [52⁴

Rhetoribus in De Viris I llustribus⁵² ita immutauit, ut ad titulum in inuen-
tario Enochiano se conformaret? Nonne hoc per se suspiciones mouere
debebat? Quare haud longe a uero aberrare uidebimur, si iudicauerimus
Pontanum nihil de codicibus ab Enoch relatis nouisse nisi ea quae inuen-
tarium Enochianum praestaret; aliquanto autem post illud inuentarium
inspectum codicem quendam Taciti Dialogum, Germaniam, Suetoni De
Grammaticis et Rhetoribus complectentem repperisse, qui codex non fuit
Hersfeldensis apographon, ut uulgo credunt, sed tribus saltem gradibus ab
eo remotu5.⁶⁸ Hunc igitur codicem inspiciens Pontanus, et Suetoni De
Grammaticis et Rhetoribus animaduertens‚ notitiam quam de opere Sue-
toniano De Viris I llustribus ex Hieronymo habebat cum ea quam inuen-
tarium Enochianum ei praebebat coniunxisse uidetur, atque temere
statuisse illum libellum, qui manibus suis uersabatur, uel eius archetypum
ab Enoch reportatum esse. Cum autem Taciti Dialogus et Germania eo-
dem codice continerentur, haec quoque opuscula mera coniectura, nisi fal-
lor, eidem inuentori attribuit.

Testium nostrorum de libro Hersfeldensi agmen claudat codex Aesinus,
qui anno 1902 in bibliotheca comitis Aureli Guilelmi Balleani Aesi¹⁵⁴ repertus
est. Hic codex, cuius accuratissima descriptio in docta Caesaris Annibaldi
commentatione (a. 1907) inuenitur, folia 76 complectens, quorum ultimum
uacuum est relictum, haec opera sic ut uides disposita continet: ff. 1-51
Dictyis Bellum Troianum, ff. 52-65 Taciti Agricolam, ff. 66-75 eiusdem
Germaniam. Scripturae duarum diuersarum aetatum in hoc codice depre-
henduntur, nam quinquaginta duo folia, uidelicet Belli Troiani ff. 5·8, 11·
50, Agricolae ff. 56-63, scripturam Carolinam, quae uocatur, saeculi noni
uel decimi prae se ferunt; cetera tamen folia uiginti tria, scilicet Belli Tro-
iani ff. 1-4, 9-10, 51, Agricolae ff. 52-55, 64-65, una cum tota Germania, sae·
culi quinti decimi manum detegunt. In Belli Troiani parte antiqua aliam
manum ab ea quae octo Agricolae uetera folia exarauit agnouit Annibaldius,
quamquam utraque eidem aetati referenda sit. Folia autem nouicia omnia
eidem manui uindicanda iudice Annibaldio a Stephano Guarnerio Auximate
sunt confecta. Omnes autem paginae et antiquae et suppletae binas co-
lumnas habent, unde partem nouam ad imitationem uetustioris archetypi
dispositam, atque, ut Annibaldi est sententia, ex eiusdem archetypi foliis
nunc deperditis transcriptam esse constat. Quattuordecim foliorum, qui-
bus Agricola continetur, prima quattuor nouicia sunt, sequuntur autem
octo folia uetera in unam quaternionem disposita; duo deinde ultima folia
sunt nouicia. Folium 69, in quo Germaniae pars scripta est, et folium 76

Β Codex Leidensis, cuius archetypum exarauit Fontanus, solus inter nostros codices titu-
lum De Viris Illas-tribus habet.

⁵⁸ Vide infra p. 122 sqq.

⁵⁶ Id est oppidum J esi prouinciae Anconitanae.

