⁹0 DE FRAGMENTI SVETONIANI DE GRAMMATICIS 13⁹0

ad duas res demonstrandas profert: Senium libertum ac duplici cognomine
fuisse.

C. 4, p. 104, 1 meditationum ut lectionem difficiliorem cum Rolfio edere
haud dubitabo; quod etiam probauit Ihmius. Quo modo meditationum
uerbum reconditius et inusitatius et perraro numero plurali adhibitum in
codices inrepere potuerit uix explices, sed si institutionum pro glossa, quae
iam in codice Hersfeldensi tamquam lectio uarians ualeret, capies, omnia ad
liquidum perducentur. Verbum meditatio singulari numero idem fere quod
exercitatio, praeparatio, saepius usurpatur; plurali numero usurpatum hoc
solo loco ab Ihmio prolato noui; qui tamen locus ad omnes scrupulos tol-
lendos satis esse debet. Gell. XX 5, 1-2: “Commentationum suarum ar-
tiumque, quas discipulis tradebat, Aristoteles philosophus, regis Alexandri
magister, duas species habuisse dicitur. Alia erant, quae nominabat
‘iim-reputa’, alia, quae appellabat ’ἀκροατικά’. ιἘξωτερικιΡ dicebantur,
quae ad rhetoricas meditationes facultatemque argutiarum ciuiliumque
rerum notitiam conducebant . . . '' Confer etiam Quint. II 10, 2, qui et
ipse de eloquentia formanda loquitur: “Neque enim uirtus ulla perpetuae
duntaxat orationis reperiri potest, quae non sit cum hac dicendi meditatione
communis.''

C. 24 (p. 119, 1) lectionem uulgatam grammatices damnauit Reiffer-
scheidius (p. 417), recte quod iudicare possim, censuitque grammaticae
recipere oportere, etiamsi nulla librorum auctoritate confirmaretur, cum Sue—
tonius forma Graecanica grammatices non usus sit.v Codicis W testimonium
grammatica ¹es duplicem lectionem in Hersfeldensi arguit, quamquam quid
inde efficiendum sit, haud satis constat. Fortasse grammatices ab eodem
interpolatum est, qui, nisi fallor, c. 18 (p. 114, 5) formam Graecam mimo·
graphas introducere uoluit. ¹⁷⁵ '

In cap. 28 (p. 124, 16) Reifferscheidius, quamquam inique in codices Ο
et N semper iudicabat, non dubitauit eorum testimonia contra ceteros libros
accipere atque parua emendatione ab O. Iahnio proposita accepta cornibus
taureis edidit. N unc codicis W testimonio, cornibus aurio, adhibito, quam-
quam pro certo statui potest illud aureis uel auribus aliquem locum in Hers-
feldensi obtinuisse, haud scio an res etiam obscurior efficiatur. Aut aureis
in Hersfeldensis codicis textu locum habebat, et Reifferscheidius recte edi-
dit, nam aptiorem emendationem uix reperias, aut W ueram traditionem
praebet et auribus ut lectio uarians pro cornibus capienda est, quae in fami-
> liae X textum inrepsit. Non infiteor cornibus taureis magnas illecebras
ostendere.¹⁷⁶

β C. 25 (p. 122, 19 sq.) Ο W uerba omnia educeret. . . uerebatur. . . impo-
suit. . . celauit numero singulari proferunt. N educerent cum ceteris libris

²⁷⁵ Vide supra p. 82.
¹⁷⁸ Vide et infra p. 115.

