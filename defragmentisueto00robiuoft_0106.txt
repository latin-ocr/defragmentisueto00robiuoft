102 DE FRAGMENTI SVETONIANI DE GRAMMATICIS {⁶02

propono. Sic legendum mihi uidetur: in quibus et suum alicubi reperiri
nomen <ut> auctoris. Quod certe optimam sententiam praebet neque ita
longe a fide codicum abhorret. Nam tale quid in antiquissimis libris pono:
VTA VTHffiS. Si quo casu illaA delapsa est, facile perspicitur VT quo-
que delapsurum fuisse, atque illa S desinens facile in C corrumpi potuit.
Compendi signo etiam omisso hoc relinquitur VTH ΟΙ C. Correetor aliquis
in H ΟῙ C uel hoc uel hic perspicere sibi uisus est, unde exoritur lectio duplex
hic: hoc.

C. 11 (p. 109, 14) Inscripsit: Is scripsit. Neutra lectio edenda est, cum
satis constet hunc errorem e uulgari pronuntiatione iscripsit pro scripsit ex-
ortum esse, quod Reifferscheidius etiam in addendis p. VIIII recognouit.
Similis est error c. 3 (p. 101, 15), ubi codices Istilo (istilio B Jstilio Η stillo
K stilo e coniect. Q) pro Stilo exhibent. Vide Grandgent, Vulgar Latin
p. 97-98.

C. 18 (p. 114, 9) hanc: hoc. Reifferscheidius hoc praetulit et interpo-
lationem coniugium pro coniugio introduxit; nescio quo pacto, cum illius
“dux certissimus’' Vaticanus V utramque lectionem hoc: hanc proferat.
Cum utraque lectio codici Hersfeldensi uindicari possit, nullam causam ui-
deo cur coniugio hanc scribere non liceat, quae mea quidem opinione longe
praestantior est lectio. Vahlenus¹⁶ et Ihmius ¹⁰ pro coniugio hanc sta-
tuerunt.

C. 25 (p. 123, 1) syntasis: syntaxis. Hoc animaduertendum est synthe-
sis leuissima auctoritate niti, nam sine dubio in L Pontani coniectura est,
in H (Ρ) autem coniecturae eius uiri docti qui codicis Η archetypum exa-
rauit¹⁷ attribuendum est. Aldus et omnes ante Oudendorpium Graece συν-
τάξεις ediderunt. Oudendorpius partim Schotti coniectura, quae nisi fallor
codicis P testimonio¹⁸ nititur, partim ex adnotatione ad marginem ultimae
editionis Casaubonianae adtexta, quae et ipsa ad eundem P referenda est,
συνθέσεις edidit. Wolfius etiam eodem codice P ab ipso collato alterum
testem huius lectionis reperire sibi uisus est. Codex L a. 1841 a Trossio in
lucem prolatus et ipse synthesis exhibens hanc lectionem confirmare olim
· uidebatur. Sed etiamsi synthesis codicum auctoritatem haberet, idoneam
sententiam inde numquam efficeres. Gronouius (apud Graeuium) θέσεις
uoluit, Senec. Contr. I praef. 12 citans: “Declamabat autem Cicero non
quales nunc controuersias dicimus, ne tales quidem quales ante Ciceronem
dicebantur, quas thesis uocabant.'' Itemque Cic. Tap. 21 (79): “Quaestio-

¹⁸ Sitzungsberichto d. Berl. Akad. 1904, p. 1070.
¹⁸ Op. cit. p. 551.

¹⁷ Vide infra p. 158.

¹⁸ Vide Rothium, praefat. p. LIX adn. 36.

