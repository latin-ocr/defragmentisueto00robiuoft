⁵¹⁵1 ET RHETomvs comcvM NExv ET nm: 15

teret, atque ea opera, quae maximi momenti haberet, prima nuntiaret.
Dialogum tamen iusto loco‘reliquit cum de auctore eius in dubio esset. Cur
autem de hac re esset incertus Nicolai commentarius aperte demonstrat,
quippe qui huius opusculi auctorem non nominet. Poggius tamen duo
opera, primam decadem Titi Livii et unum volumen orationum Tullii, quae
in Hersfeldensi monasterio se habere debebant, laudat, de quibus N icolaus
tacet. Sed Nicolaus haec consulto omittere potuit, cum ut Poggi uerba
quae sunt apud nos communes docent iam in usu essent. Aliae discrepan-
tiae inter Panormitae epistulam et Nicolai commentarium eiusmodi sunt,
ut eo explicari possint, quod Panormita nihil nisi apographon inuentari
quod monachus Hersfeldensis Poggio miserat habebat, Nicolai autem
commentarius, ut ad nostram aetatem Ciceronis cuidam codici adtextus
peruenit, quot per uices euaserit, nemo scit.

Num Nicolai studia nouorum librorum per cardinalis Iuliani officia
conquirendorum feliciter euenerint· nescimus, quod tamen silentium con-
tinuum per uiginti quattuor annos negare uidetur. Quomodocumque haec
res se habet, inter hos uiginti quattuor annos codex ille Hersfeldensis Ger-
moniam, Agricolam, Dialogum, Suetonique De Grammaticis et Rhetoribus
complectens, nescio qua uia aut cuius opera, Romam migrauerat. Namque
anno 1455 ille ipse codex, nisi omnia fallunt, a Petro Candido Decem-
brio sacrae sedis secretario Romae uisus est, cuius testimonium pretiosissi-
mum in cod. Ambrosiano R 88 sup. sec. XV f. 112 latens Remigius
Sabbadinius e tenebris excitauit atque publici iuris fecitt²³

Cornelii taciti liber reperitur Rome visus 1455 de Origine et situ Ger-
manie. Incipit:

Germania omnis a Gallis retiisque et panoniis Rheno et danubio flumi-
nibus a Sarmatis dacisque mutuo metu aut montibus seperatur. ce-
tera occeanus ambit. Opus est foliorum xii in columnellis. Finit:
Cetera iam fabulosa helusios et oxionas ora hominum vultusque cor-
pora atque artus ferarum gerere. quod ego ut incompertum in me-
dium relinquam. utitur autem cornelius hoc vocabulo inscientia non
Inscitia:

Est alius liber eiusdem de vita Julii agricole soceri sui. in quo continetur
descriptio Britanie Insule, nec non populorum mores et ritus. Incipit:

Clarorum virorum facta moresque posteris tradere antiquitus usitatum,
ne nostris quidem temporibus quamquam incuriosa suorum etas
ommisit. Opus foliorum decem et quattuor in columnellis, finit:
Nam multos veluti inglorios et ignobiles obliuio obruet, Agricola po-
steritati narratus et traditus superstes erit.

”Rivista di Filologia XXVIIII (1901) p. 262 sqq. E cod. Ambrosiano R 88 sup. sec. XV
f. 112 phototypice depicta transcribo, nisi quod in schedula mea scriptura ita est diluta ut
nonnumquam textum a Sabbadinio accuratissime editum secutus sim.

