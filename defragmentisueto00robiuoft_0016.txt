12 DE FRAGMENTI SVETONIANI DE GRAMMATICIS 1512

monacho ut vel ipse secum deferret (nam credit se rediturum brevi) vel
per alium monachum curaret deferendum alios iussi N urimbergam, hunc
vero Romam proficisci recta via, et ita se facturum recepit. Romae pri·
die kal. Iun. (a. 1427).” Mense Septembri eiusdem anni (1427) Pog-
gius Cornelium Tacitum adhuc expectabat: “De Cornelio Tacito qui est
in Germania nil sentio; expecto responsum ab illo monacho. . . . Omisi
hanc curam librorum absentium et ad eos qui adsunt nobis animum con·
verti; nam nil audio praeter fabulas.”¹⁰ Quin etiam anno fere post
Poggius nihil noui perceperat et de libris Taciteis conquirendis paene
desperasse uidetur: “ ...... Cornelius Tacitus silet inter Germanos neque
quicquam exinde novi percepi de eius operibus.''¹¹

Denique insequente anno (1429) monachus Romam iterum rediit et
sine libro, ut Poggius in epistula Romae die XXVI mensis Februarii ad
Nicolaum data queritur: “ ...... Monachus Hersfeldensis venit absque
libro multumque est a me increpatus ob eam causam. Asseveravit se cito
rediturum (nam litigat nomine monasterii) et portaturum librum. Ro·
gavit me multa: dixi me nil facturum nisi librum haberemus Ideo spero
et illum nos habituros, quia eget favore nostro.'' ¹²

De hoc codice Hersfeldensi nil amplius in Poggi epistulis reperitur.
Quamuis Poggius de uolumine Taciteo conquirendo desperasse uideatur,
Nicolaus de Nicolis duobus annis post his aliisque opusculis habendis. ne-
gotium dedit. Ineunte anno 1431 Iulianus Caesarini cardinalis Sancti
Angeli comitante secretario Lucio Spoletino legatus pontificalis-ad expedi·
tionem contra Hussitos instituendam in Germaniam profectus est. ¹⁸ Item
Nicolaus Albergati Sanctae Crucis cardinalis, comitante secretario Thema
Parentucellio, qui postea pontifex maximus Nicolaus V creatus est, legatus
pontificalis in Galliam est missus.¹⁴ Duobus autem cardinalibus profec-
turis indicem librorum conquirendorum dedit Nicolaus de Nicolis, quod Am-
brosius Trauersarius quadarn epistula¹⁵ ad eundem Nicolaum id temporis
peregre degentem¹⁶ Florentiae die VIII mensis Iulii (a. 1431) data com-

¹⁰ Data Romae V kal. Oct. a. 1427. Poggii Epist. ed. Ton. 1 p. 213, siue apud Michael.
Praesat. p. XXI.

¹¹ Data Romae die XI m. Sept. a. 1428. Poggii Epist. ed. Ton. 1 p. 218, siue Michael.
Praesat. p. XXI.

¹² Poggii Epist. ed. Tou. I p. 268, siue Michael. Praesat. p. XXII.

¹⁸ Sabbadini‚ Storia e Critica p. 3. Bulla pontificis maximi Martini V hoc negotium car-
dinali Iuliano confidentis die XI mensis Ianuarii a. 1431 est data. Mense Martio eiusdem anni
Norimbergam iam peruentum erat.

¹⁴ Sabbadini‚ Storia e Critica p. 3. F antuzzi, Scrittori Bolognesi I 120. Bulla pontificis
maximi Eugeni IV potestatem huius legationis facientis die XXVIIII mensis Aprilis a. 14'31
data est.

¹⁵ Traversarii Epist. ed. Petrus Cannetus VIII 2 p. 353, siue apud Sabbadinium‚ storia
e Critica p. 2.

¹⁰ Vide Sabbadini‚ διον. e Crit. p. 3.

