62 DE F RAGMENTI SVETONIANI DE GRAMMATICIS [562

quentem habet; N autem indice caret. Qua in re G 1, quoniam cum Ο W
fere consentiunt, pristinam formam seruare uidentur. De totius libelli
subscriptione nulla est inter nostros codices consensio. Ea subscriptio quae
est in O, DEFICIT. FI NIS. DE VS. CO NCEDA T. VT. REPERI·
A TVR, manifesto est additicia. In W G Ι nulla omnino est subscriptio, N
haec margini adfixa profert: uacat in exemplari3 V Non repperi ultra in ex-
emplari.³⁹

Nunc inuestigandum est quod lumen nostrorum librorum archetypo
Agricola Aesinus diffundere possit. Cum de Agricola Aesino loquor sola ea
octo folia uetera e saeculo nono uel decimo prouenientia, quae olim ipsius
Hersfeldensis libri pars fuerunt, in animo habeo. Suetoni fragmenti ar-
chetypum certe eiusdem erat aetatis atque illa Agricolae octo folia, et ue·
risimillimum mihi uidetur id eadem manu exaratum esse, ita ut Agricolae
Aesini propria, orthographia, litterarum formis, scribendi compendiis, ce-
terisque rebus, omnia optimo iure nostrorum codicum archetypo uindicari
possint. In Agricola Aesino maxima est scribendi compendiorum parsi·
monia, quod idern in archetypo Suetoniano obtinuisse persuasum habeo.
Quod si uerum est, pars maxima eorum errorum, qui in nostris codicibus
ex compendiis male resolutis exorti se habent, non ad compendia in ipso
Herfeldensi codice, sed ad compendia in eius apographis referendi sunt,
quod Gudemannus in Dialogo recensendo (p. 115) recte agnouit, Wickius
nuperrime sine iusta causa negauit.⁴⁰ Quam opinionem, si lectiones ‘pe-
culiares utriusque familiae X et Y supra (p. 39 sq.) prolatas cum lectionibus
singularum familiae Y stirpium infra exhibitis contuleris confirmari uidebis.
Nam inter illas perpauca uitia, quae librari imperitiae in compendiis
explicandis certo iudicio attribui possint, inuenies, inter has autem talia
complura uidentur. Hoc quoque animaduertendum est, quamuis ipse
Hersfeldensis liber perpauca compendia haberet, archetypa ex quibus ipse
ortus traxerit, compendiis ita abundare potuisse, ut iam in Hersfeldensi
libro talia uitia exstarent.⁴¹

Non tamen omnino compendiis carebat Hersfeldensis liber, ut Agricola
Aesinus aperte demonstrat, et illis ipsis compendiis quae in Aesino codice
se habent adhibitis, omnes fere discrepantias inter X et Y quae hac com-
pendiorum ratione explicandae sunt enucleatas habes. C. 28 (p. 124, 14)
Ο W, quibus nescio quo casu B consentit, ueram scripturam nucerino prae-
bent, familiae Y libri praeter B Nuneino fere habent. Ansam ad hanc dis—

¹⁹ De subscriptionibus in B D 1. uide infra p. 116; in stirpe γ uide infra p. 142.

⁴⁰ Vide infra p. 192.

⁴¹ Sic fortasse enucleanda sunt c. 1 (p. 100, 7) adnotum pro adnotatum (uide intra p. 1003
c. 26 (p. 123, 13) significabat pro significat in omnibus codicibus; c. 25 (ρ. 120, 7) lectio duplex
latinos rhetoras: latine scilicet rhetoras, si re uera haec uarietas ipsi Hersfeldensi referenda eet
(uide inira p. 89).

