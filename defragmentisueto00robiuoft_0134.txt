130 DE FRAGMENTI SVETONIANI DE GRAMMATICIS [630

tionem exhibere mihi uidentur. Neque argumentum e M. Melissus pro C .
Melissus in indice (p. 98, 19) deduci potest, cum in D index deficiat. Sunt
tamen nonnullae aliae lectiones quae indicare uidentur alterum codicem
inter V L et λ ponendum esse. Quae fere sunt: c. 3 (p. 102, 9) Preeia V
(= G I C) W L (= K) pro pretia3 c. 4 (p. 103, 8) diligenter aliquid pro aliquid
diligenter, cuius erroris originem supra (p. 128) docui ; c. 7 (p. 105, 14) Scytha-
bachionis;¹⁵⁸ c. 8 (p. 106, 16) autoris; c. 11 (109, 2) aut0r;¹⁵⁹ c. 11 (p. 110, 15)
crateris V (=M K U Q) crateri L; c. 14 (p. 111, 18) mollicium,¹⁶⁰ (p. 111, 9)
Dolabellam161(= α Κ); c. 17 (p. 113, 18) sestertia (= N Gm.2 Η) pro sextertia
in ceteris, (p. 115, 19) condicionem (=K); c. 25 (p. 120, 3) .Gn. (=H Q). Sed
haec exempla maximam partem ad orthographiam pertinent, et uehemen-
ter dubito an quisquam de hac re ad certum iudicium ueniat. Neque in-
fitior temporis rationem tam multos codices inter Pontani exemplar et
Hersfeldensem codicem intercedere negare uideri. Cum Decembrius codi-
cem Hersfeldensem a. 1455 Romae uidit, Agricola nondum recisus erat,
quod demonstrare uidetur duo apographa X et Y postea transcripta aese, .
cum Agricola, quod iudicare possimus, in neutro locum obtineret. Pon-
tanus autem librum suum anno 1460 exscripsit. Quae cum ita sint, haud
scio an temere tam multos libros per hos quinque annos scriptos esse, ut
Pontani codex non quarto sed quinto etiam gradu ex Hersfeldensi proflueret,
statuamus. Tutius igitur uisum est codices V L et codicis D archetypum
ut primo gradu e codice λ emanantes in stemmate indicare.

Codex Vaticanus ’1862 insigne nobis ostendit exemplum studi et peri-
tiae librari alicuius qui interpolationibus omnino uel fere abstinens exemplar
suum religiosissime exscripsit et uix unum quidem errorem admisit. Ne
unum quidem uerbum omissum, nisi ea quae in eius archetypo deficiebant,
in hoc codice inuenies, et uitiis sui ipsius propriis adeo caret, ut affir-
mare non dubitem, si libellus Suetonianus unius solius codicis opera restitu-
endus esset, hunc codicem ceteris praeferendum fuisse. Quae cum ita sint,
non magnopere miror Reifferscheidium singulari eius bonitate et sinceritate
captatum ducem primarium in Suetonio recensendo repperisse sibi uisum
esse. Neque ipse codex V, etiam si nullo modo eiusdem est preti ac Reiffer-
scheidius iudicauit, est incusandus, sed multo magis maiorum peccatis
laborare habendus est. Haec codicis sinceritas eo magis est admiranda, quo
eius librarius interpolationem uelut professus est, quippe qui ad Dialogi
finem scripserit: “Ego tantum repperi et meliusculum seci.'' Sed sine dubio
cum Michaelisio iudicare debemus uim huius enuntiati in illo deminutiuo
latere. Quo igitur referendum est illud meliusculum? Hunc librarium c. 4 (p.

¹⁸⁸ Vide supra p. 117.
¹⁸⁹ Cf. tamen c. 30 (p. 127, 4) auctorem V autorem L.

¹⁸⁰ Vide supra p. 98.
¹⁸¹ Vide supra p. 104.

