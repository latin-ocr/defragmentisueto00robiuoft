⁵1⁷1 ET RHETORIBVS CODICVM NExv ET FIDE 17

codice post utriusque operis descriptionem posita nobis suppeditarent. Alia
etiam Nicolai commentarius ad codicem Hersfeldensem restituendum
conferre mihi uidetur, quae ad enarranda transeo.

Duae discrepantiae inter Nicolai et Decembri testimonia animaduer-
tuntur, quae uiris doctissimis ita graues uisae sunt, ut alterius utrius fidei
derogare uellent. Primo Nicolaus de Dialogi auctore tacet, Decembrius
autem Cornelii taciti dialogus de oratoribus scripsit. Deinde teste N icolao
Dialogus duodeuiginti foliis continebatur, dum Decembrius quattuordecim
folia ante lacunam (c. 35) et duo folia cum dimidio post eam notat, ita ut eo
auctore Dialogus septendecim modo folia habuisse uideatur. Quae dis·
crepantiae facile inter se conciliari posse mihi uidentur, neque ulla est causa
cur alterutri testimonio fidem derogemus. Ad utrumque nodum explican-
dum codex vindobonensis 711, qui mihi Suetonium pertractanti saepenu-
mero auxilio subuenit, ueram rationem monstrare uidetur.

Vt ab ea re quam certiorem duco exordiar, in codice vindobonensi haec

inscriptio Dialogo praemissa est: INCIPIT DI A LOG VS DE ORA To-
RI Β VS. Ad finem autem haec subscriptio legitur: Cornelii taciti de oratori·
bus explicit. Quin codex Vindobonensis, quippe qui in Suetonio archetypi
memoriam tam saepe ubi in ceteris codicibus tamquam amissa est con-
seruasse uideatur, Dialogi inscriptionem e't subscriptionem sic ut in
Hersfeldensi codice se haberent proferat, uix dubium mihi uidetur. Quod si
uerum est, monachus Hersfeldensis, qui nihil nisi singulorum opusculorum
inscriptiones atque uerba prima transcripsit, Corneli Taciti nomen cum
Dialogo coniunctum non inuenit. Decembrius autem, qui eos libros dili-
genter perlustrauit, Taciti nomen ad Dialogi finem inueniens, quasi inscrip-
tionis pars esset, adduxit.

Impeditior est quaestio de foliorum numero, quibus Dialogus in Hers-
feldensi codice continebatur. Nicolai commentarius simpliciter testatur,
qui liber continet xvizjsolia. Decembrius autem haec scripsit: Opus folio-
“rem cogitare. nihil abiectum nihil humile.'' post hec sequuntur folia duo
cum dimidio. et finit. . . Cum Decembrius de foliis loquitur, cuiuis ap·
parere debet eum folia scriptura repleta significare. Nam quid solia duo
cum dimidio sibi uelle possunt nisi tria folia quorum unum paginam uacuam
habet? Quare num Decembrium septendecim modo folia in Dialogo Hers-
feldensi uidisse credamus necesse est? Minime! cum nihil impediat quin
in illa lacuna post folium quartum decimum aliud folium uacuum inter-
cederet, quod Decembrius foliorum uacuorum nullam rationem habens
commemorare neglexerit. Quod non uerisimile sed uerum esse codex Vin·
dobonensis 711 mihi persuadet, quippe qui ad lacunam indicandam duas
fere paginas uacuas praebeat, hanc ¹tamen notam proferat: hic est desectus

