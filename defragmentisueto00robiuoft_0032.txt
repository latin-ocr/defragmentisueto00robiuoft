28 DE FRAGMENTI SVETONIANI DE GRAMMATICIS 1528

quaeramus, non pro duabus manibus in Hersfeldensi codice sed pro tribus
saltem statuere debeamus, Nonne autem luce clarius apparet codicem
Hersfeldensem uno atque eodem fere tempore atque, quod iudicare possi-
mus, ab uno eodemque librario exaratum esse, qui tamquam certum folio-
rum numerum habens, quae illis quattuor opusculis replendae essent, litteras
subtiliores et densiores gradatim efficeret, ne membranae ad totum opus
perficiendum deessent? Cui opinioni non obstat quod Agricolae duo ultima
folia densiore scriptura repleta erant, 'quam Dialogi proxime sequentia folia,
cum satis constet librarium textum ita producere noluisse ut Agricola in
sequentis paginae media parte desierit.

De libelli Suetoniani archetypo, ut quae supra exposui breuiter repetam,
haec fere statuere possumus. (1) In uno codice cum Taciti operibus mi·
noribus coniunctum erat. (2) Quantum iudicare possumus, totum codicem
una atque eadem manus exarauit. (3) Hic codex saeculo nono uel decimo,
non saeculo tertio decimo ut uoluit Rothius, confectus est. (4) In mo·
nasterio Hersfeldemi, non Fuldensi uel Corbeiensi ut erat Reifferscheidi
opinio repositus erat. (5) Ille ipse antiquus codex, non eius apographon,
ut Reifferscheidius putauit, Romam inter annos 1431 et 1455 reportatus est.
(6) Codicem ab Enoch Asculano relatum esse numquam probatum est,
neque uerisimile uidetur. (7) Codicis Hersfeldensis una quaternio integra
Agricolae textum a c. 13, 2 munera ad c. 40, 7 ad Agricolam amplectens in
codice Aesino hodie seruatur.

