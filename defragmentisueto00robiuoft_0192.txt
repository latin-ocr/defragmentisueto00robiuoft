188 DE F RAGMENTI SVETONIANI DE GRAMMATICIS [688

qualis Vaticanus 4498 est, facta insuper indicis iactura, esse derivatos.’'
Duo iudicia inter se repugnantia prompsisse Rothius mihi uidetur: primo
indicem quoddam esse bonitatis pignus, deinde indicem per se spectatum
nihil ad bonitatem facere. Quorum enuntiatorum huic libenter assentior,
illud a uero abhorrere neque ad rem pertinere iudico. Rothi opinio etiam
ipsius rei ignoratione nititur, cum Neapolitanus codex indice non sit prae-
ditus sed indice careat; Venetus codeX, quem indicis iacturam perpessum
ille existimauit, indicem habeat; neque in F lorentina editione index
consilio editoris, ut Rothius alibi⁸⁶² iudicauit, omissus uideatur, sed prop-
terea quod in exemplari quo editor usus est iam deficiebat, siquidem in
Hauniensi codice non inuenitur.³⁶³ Cuiuis hanc quaestionem inuesti-
ganti apparet indicem non solum in duobus apographis X et Y ex Hers-
feldensi libro transcriptum esse, sed etiam in omnibus tribus apographis
codicis Y locum obtinuisse. In stirpe α optimus codex N indice caret,
ceteri deteriores G I indicem habent. In stirpe β duo optimi libri V L
et unus deterior B indicem conseruant‚ curn alter deterior codex D eum ’
omiserit. In stirpe γ optimus codex M indicem praebet, dum K H P eo
caret, quamquam integriores sunt quam C et Δ qui indice praediti sunt.
Duo autern reliqui codices U Q uterque pessimus indicem amiserunt.
Quae cum ita sint, quamuis optimi libri iere omnes indicem exhibeant,
contrarium pessimos libros indice carere non sequitur; neque index quic-
quam ualet ad genera librorum statuenda. Hanc rem haud multis
uerbis dignam haberem, nisi Ihmius quodam modo Rothi sententiae
suffragari uisus est.⁸⁶⁴ ’

Reifferscheidius in codicibus nostris ordinandis aliquantulo processit,
cum Vaticanum 1862 et Pontani librum, e quo Leidensis transcriptus est,
e communi archetypo profluxisse recte indicauerit. Hunc autem Vaticani
et libri Pontaniani parentem ex apographo Henochiano transcriptum haud
recte censuit Reifferscheidius. Quo de apographo Henochiano, quod
numquam nisi in Reifferscheidi mente extitit pauca infra (p. 192) dicam.
Codices stirpis γ, quam nomino, sua indagatione omnino indignos exi-
stimauit Reifferscheidiu53 neque codicum Bodleiani et Hauniensis, quo-
rum ille, nisi fallor, uiro doctissimo omnino ignotus erat, ullam rationem
habuit. Quattuor reliquos libros Ο Ν G 1 quibus usus est sic summatim
dimisit :³⁶⁵ “quattuor igitur illi, quamquam inter se singuli affines sunt et
omnes interdum secum consentiunt, discrepant a Vaticano, tamen modo hic
modo ille propius ad Vaticani memoriam accedunt. nec possis omnino ex

⁸⁸² Praesat. p. LVIII.

⁸⁶⁸ Vide supra p. 126 sq.

⁸⁶⁴ Op. cit. p. 543: “Das sind 11 Handschriften; aber es existiren mehr, mindestens 18,
von denen, glaube ich, wenigstens die jenigen einer genaueren Prfifung unterzogen werden
sollten, die den index capitum aufweisen. Denn Roths summarische Classification: libri

meliores mit dem index, deteriores ohne den index, hat manches fiir sich.''
¹⁶⁵ Op. cit. p. 415.

 

