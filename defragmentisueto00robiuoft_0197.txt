6⁹31 ΕΤ RHETORIBVS CODICVM NEXV ET FIDE 1⁹3

Hoc quoque animaduerti, Dialogi editores iam dudum codices Vati-
canum 1862 et Leidensem in peculiaribus lectionibus parui esse preti iudi·
eant. Ego quidem uehementer suspicor hanc opinionem, quae totam
familiam e solis libris V 1. constituat, quoddam esse residuum eius
superstitionis quae olim primum locum Leidensi codici⁸⁷⁸ attribuit, quaeque
Franciscum Ritterum, ut omnes codices praeter Vaticanum 1862 ex ipso
Leidensi profluxisse affirmaret, induxit.³⁷⁹ Dialogi editores stirpem γ, quam
nomino, uel omnino uel paene neglexerunt. Si hos libros diligentius adhi-
buissent, haud scio an ad alia de ceteris concludenda peruenturi fuerint.
Hoc pro certo habeo, si codex Venetus (M) in Dialogo eiusdem sit bonitatis
atque in Suetoni fragmento, editores Taciteos haud recte eum neglexisse.

De Dialogo tamen nimium praestare nolim, neque mihi est opus e Dia-
logo adminicula quaerere, cum codex Bodleianus nunc repertus cuiuis aperte
demonstret, quod ad Suetonium attinet, non unum sed duos codices inter
V Ι. et Hersfeldensem librum intercedere. Sin, ut opinor, satis demonstraui
codices 0 W tota indole a ceteris differre, atque ceteros omnes propter hoc
ipsum, quod inter se fere consentiant ubi ab Ο W discrepent, uni atque
eidem archetypo assignandos esse, tum mihi libenter concedes non duos
sed tres codices inter V L et Hersieldensem codicem intercedere. Nihil
omnino in peculiaribus lectionibus meae stirpis β (familiae X in editionibus
Taciteis) uideo, cur hanc potissimum stirpem alia uia ac ceteros libros
praeter Ο W originem ex Hersfeldensi traxisse iudicem. Totidem fere

causas inuenio cur uel stirpem α uel stirpem ’γ totam constituere familiam
a ceteris absolutam existimem.

⁸⁷⁸ Vide supra p. 138.
δ”· Ρ. Cornelii Taciti Opera, Lipsiae 1864, p. XX.

