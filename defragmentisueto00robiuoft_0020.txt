16 DE F RAGMENTI SVETONIANI DE GRAMMATICIS [⁵1⁶

Cornelii taciti dialogus de oratoribus incipit:

Sepe ex me requiris iuste fabi, cur cum priora secula tot eminentium
oratorum ingeniis gloriaque floruerint, nostra potissimum etas
deserta et laude eloquentie orbata vix nomen ipsum oratoris retineat.
finit: quam ingentibus verbis prosequuntur. Cum ad veros iudi·
ces ventum. deinde sequitur: rem cogitare, nihil abiectum nihil
humile. post hec sequuntur folia duo cum dimidio. et finit: Cum
adrisissent ²⁴ discessimus,

Suetonii tranquilli de grammaticis et rhetoribus liber. Incipit:
Grammatica rome necin usu quidem olim, nedum in honore ullo erat,
rudis scilicet ac bellicosa etiam tum ciuitate necdum magnopere li-
beralibus disciplinis vacante.

Opus foliorum septem in columnellis finit perprius. Et rursus in co·
gnitione cedis mediolani apud lucium pisonem proconsulem defendens
reum, cum cohiberent lictores nimias laudantium voces, ita excan-
duisset‚ ut deplorato Italie statu quasi iterum in formam prouincie
redigeretur .M. Insuper brutum cuius statua in conspectu erat in-
uocaret Regum ac libertatis auctorem ac vindicem. Ultimo Imper-
fecto columnello finit: diu ac more concionantis redditis, abstinuit
cibo.

Videtur in illo opere Suetonius innuere omnes fere rhetores et Gramma·
tice professores, desperatis fortunis finiuisse vitam.

Quin codex quem uidit Decembrius idem fuerit atque Hersfeldensis co-
dex, cuius descriptio N icolai commentario continetur, non dubitari potest.
Eadem opuscula eodem ordine disposita, eaedem fere inscriptiones, eidem
foliorum numeri singulis operibus Germaniae, Agricolae, De Grammaticis
et Rhetoribus attributi, omnia aperte demonstrant Decembrium ipsum Hers-
seldensem codicem inspexisse. Decembrius autem multo copiosiorem de·
scriptionem nobis reliquit, quippe qui titulis, foliorum numeris, primis uerbis'
uniuscuiusque opusculi adnotandis non contentus fuerit, sed libros legisse
uideatur, atque uerba quibus singula opera terminarentur protulerit. Quin
etiam obseruationes de suo addidit, atque indicia de codicis facie atque con-
dicione dedit, inter quae hoc maximi habendum est quod opera in columel-
lis scripta esse testatur. Non est admirandum si Nicolai commentarius
prae Decembri notatione testimonia satis uitiosa exhibet, uelut in Agricolae
primis uerbis uniuersa pro incuriosa, nam ipsius Decembri uerba auto-
grapha habemus, cum tamen Nicolai commentarius certe fata iniquiora per-
pessus est. Neque tamen commentarius ille spernendus est, cum, licet
Decembrius tria opuscula Tacitea et Suetoni fragmentum in eodem codice
fuisse innuat, hoe certo diiudicari nequiret nisi Nicolai uerba Item in eodem

¹⁸ Post adrisissent primitus surrex scriptum erat deinde deletum.

