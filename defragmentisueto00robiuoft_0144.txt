140 DE FRAGMENTI SVETONIAN 1 DE GRAMMATICIS [640

leui momento, quod tam omitti quam addi poterat. Verba de iure uerbis de
soloecismo opponuntur; sed, si illud sibi intercedit, tota uis huius opposi-
tionis ruit, neque sententia aequabili lenitate profluit. Non tamen alterum
uerborum ordinem sed sibi, licet is in Hersfeldensi codice fuisse uideatur-‚²¹⁸
restituere uolo, cum sensus prorsus diuersus fiat et nimis sit difficilis. Vt
mihi uidetur, aut sibi ut interpolatio reiciendum est, aut, quod probabilius
duc0, ei loco quem sententia apertissime postulat, h. e. ante controuersiam
restituendum est. Totum locum sic lego: quando non putat is oum aduer-
sario de iure, sed de soloecismo sibi controuersiam suturam.

Nunc examinemus eas lectiones quae in λ communi codicum D V L
archetypo exortae uidentur; ³¹⁹ quarum has admisit Reifferscheidus· c. 4
(p. 103, 25) iam3 c. 30 (p. 126, 4) adornate, (p. 126, 13) sui, quae omnia. inde
ab Aldo locum obtinent3 c. 27 (p. 124, 3) et studium. Quid, quod idem Reif-
ferscheidius c. 21 (p. 116, 1) ubi Hersfeldensis liber Augusto etiam recte
testabatur, ut corruptelam et, quae in λ exorta est, retineret, et Augusto
scribens interpolationem introducere non dubitauit! C. 4 (p. 103, 8) etiam
diligenter aliquid, quod in V et L solis inuenitur, pro aliquid diligenter scrip-
sit. Quae autem huius loci ratio habenda sit, siquidem aliquid in B et D
omittitur, supra (p. 128) ostendi.

E quattuor huius stirpis codicibus duos solos V et L nouerat Reiffer-
scheidius; V autem et Pontani codicem e communi archetypo, quod esset
ipsum apographon eius libri²²⁰ e quo omnes codices profluxissent, transcrip-
tos esse existimabat. Nunc Bodleiano (Β) et Hauniensi (D) in lucem pro-
latis non poteris non aliter de codicibus V et L iudicare. Nam, etiamsi in
hoc perstiteris communem parentem librorum B D V L non e codice-Y sed
ex ipso Hersfeldensi esse transcriptum, infitiari non poteris Pontani librum
et V non duobus sed tribus gradibus ab Hersfeldensi remotos esse. Sin
autem, ut credo, satis demonstraui codices B D V L eidem familiae refe-
rendos esse cui omnes praeter Ο W, Pontani codicem et V quattuor gradibus
ab Hersfeldensi remotos satis constat. Quid quod quadam probabilitate
demonstrari potest hos duos codices ab Hersfeldensi non quattuor sed
quinque gradus distare 1²²¹ Vt ad lectiones codicum D V L proprias redeam,
si eisdem locis codex B cum ceteris libris facit, cauendum est ne has scrip-
turas archetypo β, nedum codici Y uel libro Hersfeldensi, attribuamus.
Quare hae lectiones, nisi quid ad textum ceterorum codicum manifesto cor-
ruptum sanandum adferunt, plane damnandae sunt. Sed earum lectionum

²¹⁸ Nescio quae perturbatio hoc loco in Hersfeldensi erat, cum in familia Χ uerba proxime
praecedentia cum aduersario de iure deficiant.

²¹⁰ Vide supra p. 122 sq,

²²⁰ Hunc librum non fuisse ipsum Hersfeldensem, sed eius apographon ab Enoch Romam
reportatum censuit Reifferscheidius. Vide supra p. 71.

¹²¹ Vide supra p. 129 sq.

