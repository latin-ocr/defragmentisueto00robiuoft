174 DE FRAGMENTI SVETONIANI DE GRAMMATICIS [674

C exemplar multo fidelius quam librarius Δ transcripsit. Ille compen-
dia quae resoluere non ausus est religiose repetiit, dum hic compendia sae-
pius falso explicauit, corruptelis quas in exemplari repperit nonnumquam
medelam adferre conatus est, compluriens etiam uerba corrupta quae ido-
neam sententiam praebere non uidebantur omnino omisit.

Correctoris manus in C, ut e tabula quam modo ostendi apparet, sae-
pius ea uitia quae in ε, communi archetypo codicum C A, exorta sunt sus-
tulit, sed numquam, quod sciam, corruptelas quae in γ ζ· θ exortae sunt
sanauit; unde conicere licet correctorem ipso codice 0 usum esse. Idem
corrector nonnulla uitia quae in solo C se habebant sustulit, ut c. 9 (p. 106,-
17) pipinus in pupillus corr.; c. 20 (p. 115, 12) M odestas in Modestus corr.;
c. 25 (p. 122, 1) illustros in illustres corr. Alia suo Marte immutauit, ut c. 10
(p. 108, 18) hylen in hylem; c. 20 (p. 115, 4) et ante non nulli additum; c. 23
(p. 117, 9) sipost ut additum. ⁴⁸*

De codicis Cheltenhamensis propriis lectionibus, quae non permultae
sunt, nihil est quod dicam. Ne unum quidem uerbum omissum* in C, nisi
quaein Δ et Veneta editione deficiunt, animaduerti. C. 2 (p. 101, 9) C cum
solo M ueram scripturam lenaeus (pro leneus in libris) testatur, quod tamen
in ε originem habuisse corruptela leuatus in Δ demonstrat. C. 11 (p. 110,
3) Mirator pro Miratur R. Ellisio³¹⁰ ualde placuit, qui tamen leuem auc-
toritatem huius codicis perspexisse non uidetur. Quin etiam in hoc ipso
codice Mirator e Miratur est correctum, nisi fallor.⁸¹²

Item c. 4 (p. 104, 2) C paraphrasis ostendit, ubi H U Δ Ven. periphrasis habent. His etiam loeis
C cum editione Veneta contra codicum Δ Q ceterorumque testimonia conspirat: c. 4 (p.v 104, 9)
declarare pro declamare; c. 5 (p. 104, 20) infantiam pro insamiam; c. 8 (p. 106, 11) cumam pro
Cumas; c. 11 (p. 110, 1) nimio pro minio. His denique locis Veneta cum A contra C Q ce-
terosque facit: c. 10 (p. 109, 3) interque Ven. indeque A pro nitetque: c. 18 (p. 114, 6) pergula
pro percula uel parcula in ceteris, c. 25 (p. 123, 1) sinthesis (uide supra p. 995 p. 102). Haud
paucos codices huius interpolati generis olim in usu fuisse puto, ita ut aliorum lectiones in aliis
a lectoribus margini adtextae inde in contextum inrepserint.

⁸¹⁰ Journal os Philology XIX (1891) p. 181.

³²¹ N on solum in ipso codice apparet, sed etiam eius apographon Florentinus miratur cum
ceteris profert. In Cheltenhamensi codice copiosae sunt adnotationes marginales, quarum
nonnullae manum alicuius uiri docti detegunt, ut ad c. 1 (p. 100, 5) Liuius andronicus3 ad c. 4
(p. 103, 21) L. sylla ob opprobium (sic) lffitor est appellatus, quae, nisi fallor, ad Catullum 14,
9 respiciunt ς, ad c. 4 (p. 104, 7), ubi C A (uide supra p. 167) Romae non pro nomine habent, Clodius
hic suin ad c. 7 (p. 105, 12) De hoc gniphone apud plinium3 ad c. 15 (p. 112, 4) DeLeneoapud
plinium ad c. 25 (p. 119, 13), ubi Suetonius senatus consultum et censorium edictum profert,
Hoc ἔ· gellius; ad Ploti Galli uitae initium (c. 26, p. 123, 5) De hoc etiam quintilianus. Hae
adnotationes, quod iudicare possim, eidem manui (uel manibus? haud scio an scriptura inde
ab c. 23 [p. 117, 8] faciebat [fol. 14b] ex altera quadam manu fluxerit) quae ipsum codicem ex*
arauit attribuendae sunt. Probabilius mihi uidetur eas non in C originem habuisse, sed ex eius
archetypo transcriptas esse. Fortasse librario θ, qui non indoctus erat (uide supra p. 170),
uindicandae sunt. In A Q nullae omnino sunt notae marginales.

