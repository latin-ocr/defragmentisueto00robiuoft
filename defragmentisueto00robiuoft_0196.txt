192 DE FRAGMENTI SVETONIANI DE GRAMMATICIS [692

ceptam secuti sunt. Sed, cum uiri docti opinionem Reifferscheidi Michae-
lisique de codicum Vaticani 1862 et Leidensis origine adhuc retineant,
alteram opinionem huic coniunctissimam, quae id temporis uulgabatur, haud
ita diu reicere coacti sunt. Nam Reifferscheidius nonnullas corruptelas
in libris V L extare, quarum insignis est c. 30 (p. 127, 3) yspea ex 9spw pro
conspectu,⁸⁷⁴ quae non nisi ob scribendi compendia male explicata exoriri
potuissent, perspexit. Cum autem talia compendia saeculorum noni et
decimi consuetudine omnino abhorrerent, non illud antiquissimum exem-
plar Hersfeldense (Fuldense vel Corbeiense ut Reifferscheidius putauit),
sed modo eius apographon ab Enoch Asculano confectum Romam relatum
esse iudicauit ille. Neque eadem res Rothium fefellerat, qui hanc alteram
e duabus causis posuerit, cur Hersfeldensi libro maiorem quam saeculi tertii
decimi aetatem tribuere nollet.³⁷⁶ Viri docti igitur olim inter Rothi Reiffer-
scheidique opiniones fluctuabant, sed nunc Decembri testimonio et codice
Aesino in medium prolatis nemo est qui dubitet, quin ipse antiquissimus
Hersfeldensis codex Romam reportatus sit, isque non saeculo tertio decim0
sed saeculo nono uel decimo assignandus sit. Corruptelae tamen ob com·
pendia exortae in libris V L adhuc manent, neque hunc nodum soluere possis,
si unum modo codicem inter eos et Hersfeldensem librum interponas.

Nuperrime tamen hanc difficultatem recognouit Fridericus Carolus
Wickius, qui hoe iudicio prompto,³⁷⁶ in archetypo ipso Hersfeldensi plura
eademque magis uaria quam censent fuisse compendia, omnia ad liquidum
perducere sibi uisus est. Quam ad opinionem confirmanda-m haud pauca
Dialogi corruptas lectiones profert, quarum aliae uelut aut pro et, et pro ac,
neque pro nec, uix e compendiis extitisse potuerint3 aliae, cum in omnibus
libris se habeant non ad compendia in Hersfeldensi codice sed ad compendia
in antiquiore quodam codice, quae Hersfeldensis librarius haud recte
resoluisset, erant attribuendae ; pars tamen maxima ad compendia in ipso
Hersfeldensi referendae erant, si re uera archetypum codicum V L (fami-
liae X in editionibus Taciteis) ex ipso Hersfeldensi libro transcriptum esset.
Non infitior in Hersfeldensi praepositiones per-, prae-‚ pro— siglis indicari po·
tuisse, quamquam perraro ; aut litterarum nexus -er-, -ur- compendiose hic
illic scriptos extare potuisse, quippe quae omnia in Agricola Aesino, raris-
sime quidem, se habeant.⁸⁷⁷ Sed talia compendia crebra fuisse existimare,
aut impeditiora compendia, qualia exempla a Wickio prolata postulent,
Hersfeldensi codici contra Agricolae Aesini certissima testimonia uindicare
non licet. Sin Wickius non unum sed duos uel plures codices inter V L et
Hersfeldensem librum intercedere statuisset, hanc opinionem de compendiis
in nostrorum codicum archetypo comminisci non coactus esset.

⁸⁷⁴ Vide supra p. 123.

³⁷⁸ Vide supra p. 69 sq.
⁸⁷⁸ Praefat. p. XVI sq,
⁸⁷⁷ Vide supra p. 62 sq.

 

