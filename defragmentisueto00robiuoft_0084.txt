80 DE FRAGMENTI SVETONIANI DE GRAMMATICIS [580

doceret: multos edoceret efficio. Rothius conductos edidit et lacunam ante hoc
uerbum cum Th. Mommseno statuit. Reifferscheidius recte perspexit cor—
ruptelam in multos latere. Cuiuis hunc locum-perlustranti continuo appa-
rebit aliquot uerba delapsa esse, nam Suetonius ita pergit: Nam in prouinoias
quoque grammatica penetrauerat ; quamquam nulla mentio artis gram—
maticae in prouinciis exercitae facta est. Neque Reifferscheidi interpolatio
iam pro nam adiuuat, sed obscurum locum etiam obscuriorem effecit, ut
Ihmius quoque iudicauit (p. 550, adn. 1). Cur autem testimonium familiae
Y multos edoceret damnandum est? Propter hoc potissimum, quod Sueto-
nius, quamquam uerbo docere sescenties utitur, uerbum edocere numquam -
adhibet, ¹2⁹ neque uideo quomodo idonea sententia inde effici possit. Quid
igitur ex mutoscedo doceret excutiendum est? Primo suspicari licet uoculam
ut hic latere. Ad illam litteram m proxime praecedentem mox reuertar.
Verbo autem αἱ ex ista farragine deprompto restat oscedo. Syllaba -do
propter sequens doceret dittographiae, quae uocatur, deberi potest, et, si
ueram ratiocinationem sequor, delenda est. Restat igitur osce, quod uero
linguam Oscam significare potest, et sic etiam Funaioli (1907) Buecheleri
coniecturam¹³⁰ secutus edidit: ut osce doceret. Sed pauci, ut credo, gramma-
ticum quadringenis annuis conductum ut linguam Oscam doceret existima-
bun't. Ego quidem ut Oscae doceret lego, unde apparet Apuleium in Hispaniae
T arraconensis1³1 urbe illa magna, ubi Sertorius domicilium habebat
atque diem supremum obiit‚¹³² docuisse. Quod ipsa res confirmare mihi
uidetur, nam a Plutarcho¹³³ edocemur Sertorium magistros et Graecae et
Latinae disciplinae Oscae instituisse, qui filiis Hispanorum nobilium libe-
rales disciplinas praeciperent. Nunc quoque prouinciae allusionem habemus,
quae certe desiderabatur. Sed locus nondum sanatus est, cu'm A pu-
leium (l. 13) cum uocabulo conductos uel conductus non congruat. Neque ’
Suetonium A puleium scripsisse credere possum. Pretiosissimum nobis hoc
loco testimonium praebet codex W, quippe qui in textu ut ceteri apuleium
ostendat, sedin margine A pulei. Hoc Apulei certe mendosum est, et prop-
ter ipsum mendum interpolationis suspicione carere debet. Hanc formam

¹²⁹ Vide supra p. 75.

¹³⁰ Rh. Mus. LXII (1907) p. 477.

²⁸¹ Strabo III 161. Ptol. Geog. II 6, 67.

¹⁸² Strabo l. c. -

¹⁸³ Plut. Sert. XIV: τοὺς γὰρ εὐγενεστάτους ἀπὸ τῶν ἐθνῶν συναγαγὼν εἰς Ὄσκαν, πόλιν
μεγάλην, διδασκάλους ἐπιστήσας Ἑλληνικῶν τε καὶ Ῥωμαῖκῶν μαθημάτων ἔργῳ μὲν ἑξωμηρώσατο,
λόγῳ δὲ ἐπαίδευεν, ὡς ἀνδράσι γενομένοις πολιτείας τε μεταδώσων καὶ ἀρχῆς. Οὶ δὲ raa—epa
ἣδοντο θαυμαστῶς τοὺς παῖδας ὲν περιπορφύροις ὁρῶντες μάλα κοσμίως φοιτῶντας εἰς τὰ διδασκαλεῖα
καὶ τὸν Σερτώριον ὑπὲρ αὐτῶν μισθοὺς τελοῦντα καὶ πολλάκις ἀποδείξας λαμβάνοντα καὶ ’γέρα
τοῖς ἀξίοις νέμοντα καὶ τὰ. χρυσᾶ περιδέραια δωρούμενον, ἃ Ῥωμαῖοι βούλλας καλοῦσιν. De argento
Oscensi uide Liu. XXXIIII 10, 4l7. 46, 23 XL, 43, 2. Vide et Huebner C. I. L. II p. 407,
et titulos ibi exhibitos ; et Suppl. p. 938.

