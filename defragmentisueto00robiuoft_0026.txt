22 DE FRAGMENTI SVETONIANI DE GRAMMATICIS 1522

nomine coniuncta esse uidentur. Ioannem autem Autispam Porphyrionem
opusculis Taciteis praetulisse, et uiros doctos quiid temporis Romae dege-
bant Germaniam‚' Agricolam, Dialogum, quorum desiderio Poggius ante
uiginti fere annos uelut tabescere uisus erat, quorumque eodem tempore
Panormita tam laetum nuntium sese praestitit, haud flocci aestimandos
atque linguam Latinam potius dedecorare quam ornare iudicauisse non-
cre'do. Neque argumenta uana, ne dicam futilia, quae ad hunc scrupulum
tollendum commenta sunt, stare possunt. V. Rossius⁴⁴ omnia ad liquidum
perducere sibi uisus est, cum iudicauit Enoch ex illo codice, quo Suetoni
libellus et opera Tacitea continebantur, id solum opusculum quod suam
animaduersionem praecipue excitauisset in inuentario adnotauisse, nomen
autem De Grammaticis et Rhetoribus in De Viris I ilustribus immutauisse,
quo propter fabulam de hoc libello iam uulgatam⁴⁵ emptorem facilius in-
ueniret. Quae ratio libelli Suetoniani titulum mutatum explicare possit,
sed uerum nodum de opusculis Taciteis ex inuentario omissis nuno modo
soluit. Certe non ita imperitus erat Enoch ut eum falleret Taciti opera
minora uirorum doctorum cupidines ut cum maxime suscitatura fuisse.
Immo uero haec in primis ad illud magnum pretium quod uellet merendum
protulisset. Cur autem Maximiliani Lehnerdti opinionem⁴⁸ commemorem,
qui Enoch non totius codicis contenta in inuentario adnotasse sed Suetoni
modo libellum, propterea quod id primum locum obtineret, comecias-iqui-
dem in Hersfeldensi codice Suetoni opusculum non primum sed ultimumr
locum habebat? Neque maiorem fidem facit Annibaldi coniectura,⁴⁷
Enoch propter quandam malignitatem, qua contra suorum studiorum et
diligentiae obtrectatores usus sit, ea ipsa inuenta quae pretiosissima essent
celauisse.

Superstitio ista, quae Enoch nostri codicis Hersfeldensis inuentorem
uult, praeter Pontani testimonium duobus argumentis subniti uidetur:
primum quod illo ipso anno quo rediit Enoch Decembrius hunc codicem
Romae uidit, deinde quod in inuentario ab Enoch comparato Suetonius Do
Viris Illustribus se habebat. Quorum argumentorum prius meo iudicio ni·
hil ualet. Nam Decembri uerba Cornelii taciti liber reperitur Rome uisus
1455 nihil indicant nisi annum quo ipse hunc codicem primum uidit. Sin
ab Enoch codex nuperrime adlatus esset, hanc rem uix praetermissurus
erat DecembriuS.

Grauius quidem est alterum argumentum, cum, si Enoch Hersfeldensem
codicem reportasse negauerimus, aut illud De Viris I llus-tribus cuius mentio

⁴⁴ Op. cit. p. 141.
· ⁴⁵ Famam de ea parte, quae erat de oratoribus et poetis, a Sicconio Polentano combusta
in animo habuit Rossius. Vide Pontani notam supra p. 19 sq.
⁴‘Hermes XXXIH (1898) p. 501.
⁴⁷ L'Agricola c la Germania . . . 1907, p. 145.

