74 DE FRAGMENTI SVETONIANI DE GRAMMATICIS [574

moriam corrigendam adhibitum iudicemus. Mihi probabilius uidetur, post-
quam liber Aesinus ab uno librario exaratus sit, alterum librarium illius
operi corrigendo negotium continuo dedisse, nullo subsidio adhibito nisi
illo uno exemplari cuius prior librarius copiam haberet. Alter autem
librarius errores a priore factos correxit, lectiones uariantes quas in exem-
plari inuenit transcripsit, nonnumquam, ut suspicari licet, ubi ambiguum
ei uidebatur, utrum prior librarius exemplar recte exscripsisset necne, eam
lectionem quae sibi uisa est margini addidit. Quomodocumque haec se
habent, hoc certum mihi uidetur: in Agricola Aesino lectiones marginales
uel supra ordinem scriptas summae esse antiquitatis, atque eiusdem fer'e
auctoritatis habendas esse ac textus lectiones. Quae autem de Aesini
libri lectionum uariantium indole exposui, ea optimo iure nostro libro
Hersieldensi, quippe cuius Aesinus liber olim pars fuerit, uindicanda sunt.

Quod ad nostros codices Suetonianos pertinet, libro Hersfeldensi iam
diu deperdito, nulla est certa ratio quae diiudicet utra lectio in contextu,
utra in margine illius libri se haberet. Neque magnopere nostra interest,
cum iam demostrauerim nihil ad lectionis bonitatem spectare utrum in
textu an in margine locum obtineret.

C. 10 (p. 108,· 11) Vindobonensis codex haere in textu, herm3⁹⁷ in mar-
gine exhibet. Codicis W lectio marginalis hermam in O et familiae Y libris
locum in textu obtinet, cum in N V‘ altera lectio haere supra uersum scripta
sit, in G autem altera manus aere margini addiderit.⁹⁸ Reifferscheidius
post editionem suam typographis mandatam Hermam librari leuem esse
coniecturam uel errorem agnouit, atque hae³re cruce praefixa scribendum
fuisse professus est.⁹⁹ Nam Hermam neque sententiae satisfacit et per se
propter praecedens Hermam (l. 8) suspiciones mouere debet. Ihmius¹⁰⁰
quoque omnem emendationem ex haere non ex Hermam progredi debere
iudicauit. Mihi quidem uidetur non solum illius haere sed etiam litterae
m qua hermam terminatur rationem haberi posse. Mercklini praeclara
coniectura¹⁰1 haere<s>in, quae unius solum litterae iacturam ponit,
omnibus postulatis satisfacit.¹⁰²

⁹⁷ Quo iure Ihmius (l. e. p. 551) codicis W lectionem marginalem hermam alteri manui at-
tribuerit, non prorsus extrico. Cuiuis luce clarius apparere debet eandem manum, quae to-
tum codicem exarauit, hanc lectionem marginalem scripsisse.

⁹⁸ Vide supra p. 53.

⁹⁹ In editione Reifferscheidiana Laelium ante Hermam infelici casu inrepsit. Vide Reif.
p. 413 adn.

²⁰⁰ Op. cit. p. 551.

¹⁰¹ Philologus XVIIII, p. 158.

¹⁰² Distinctionis signum post haeresin ponendum est ut locus sic legatur: audisse Anto·
nium Gniphonem eiusque haere<s>in; postea docuisse. H aeresis autem eadem fere quod
dogma intellegenda est. Ateium ioculariter capere debemus, ut Ciceronem, Epist. ad. Au.
XIV 14, de haeresi Vestoriana scribentem; nam rhetoricus grammaticusque professor re uera
haeresin habere uix poterat.

