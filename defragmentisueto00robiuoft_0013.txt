CAPVT -Ι

ΙΝ Qvo m: Comen HERSFELDENSI ATQVE DE mvs
Invmmonz m· INVEN‘ronrnvs mssmurvn

C. Suetoni Tranquilli fragmentum De Grammaticis et Rhetoribus inter
renascentium litterarum aetatis homines primus qui nominatim com-
memoret Antonius Panormita Bononia mense Aprili ¹ anni 1426 Guarino
Veronensi haec scribens mihi innotuit: “ ...... Praeterea est quod te
non minori voluptate afficiat; sed omnino coenam parato, qua in re tu me
non audis. Compertus est Cor. Tacitus de origine et situ Germanorum.
Item eiusdem de vita Iulii Agricolae isque incipit: ‘Clarorum virorum
facta’ caeterave. Quinetiam Sex. Iulii Frontonis de aquaeductibus qui
in urbem Romam inducuntur; et est litteris aureis transcriptus. Item
eiusdem Frontonis liber alter, qui in hunc modum iniciatur: ‘Cum omnis
res ab imperatore delegata mentionem exigat' et caetera. Et inventus est
quidam dyalogus de oratore et est, ut coniectamus, Cor. Taciti, atque is ita
incipit: ‘Saepe ex me requirunt’ et caetera. Inter quos et liber Suetonii
Tranquilli repertus de grammaticis et rhetoribus: huic inicium est:
‘Gramatica Romae'. Hi et innumerabiles alii qui in manibus versantur,
et praeterea alii fortasse qui in usu non sunt, uno in loco simul sunt3 ii vero
omnes, qui ob hominum ignaviam in desuetudinem abierant ibique
sunt, cuidam mihi coniunctissimo dimittentur propediem, ab illo autern ad
me proxime et de repente3 tu secundo proximus eris, qui renatos sane illus—
trissimos habiturus sis ...... ” De eisdem libris inuentis fama magis qui-
dem exigua Guarini in aures Ioannis Lamolae merito iam antea manauisse
uidetur, ut ex illius uerbis in epistula ad eundem Lamolam Bononiae de-
gentem die XXVI mensis Ianuarii eiusdem anni ² 1426 scripta colligitur: ⁸
“ ...... Quid nuntius renascentium virorum et in lucem prolatorum, quem
mihi cum suavitate mirabili affers? O si Cornelium Tacitum ipsum, Plinii
mei amicum socium collegam, spectare et coram affari deturl. . . . ''

Ineunte igitur anno 1426 fama de Suetoni fragmento De Grammaticis
et Rhetoribus, Taciti operibus minoribus, Frontini De Aquaeductibus nuper
inuentis Bononiam perlata erat. Cuius de notitiae origine ad Francisci
Poggi epistulam, quam Romae die ΙΙΙ mensis Nouembris anni praecedentis

¹ Sabbadini, studi Italiani VII p. 122 sq.; id. Ston'a e Critian p. 67 sq. Hane epistulam ,
lieet dies non sit appositus, Sabbadinius mensi Aprili anni 1426 fere certa ratione uindicat.

¹ De temporum ratione Sabbadinium ubique sequor.
⁸ Sabbadini, stud. Ital. VII p. 120; id. Storia e critica p. 264.

9

