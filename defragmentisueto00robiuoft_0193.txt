6891 ET RHETORIBVS CODICVM N EXV ΕΤ FIDE 189

eis unius apographi imaginem restaurare, ut ex diuersorum librorum testi-
moniis conflati uideantur.''

Codices Suetoniani post Reifferscheidium quasi perpetua obliuione
obruti sunt.⁸⁶⁶ Contra in Dialogo Taciteo recensendo uiri doctissimi inde ab
Adolfo Michaelisio (a. 1868) usque ad Alfredum Gudemannum (a. 1914) huic
de codicum nexu ac fide inquisitioni summum studium adhibuerunt, atque
sententias ualde discordes conceperunt. De priorum Michaelisi, Baehrensi,
aliorumque sententiis nihil est quod dicam, cum omnes docta illa Friderici
Scheueri disputatione explosae sint. Restat igitur ut stemmata a Scheuero
Gudemannoque efficta proferam, atque pauca de opionione a Fr. Car.
wiekio nuperrime proposita dicam, quo lector facilius intellegere possit,
quid uiri doctissimi de Dialogi codicum nexu hodie existiment.

Priusquam ad hoc negotium transeo, nonnulla de codice Vaticano 4498
(Δ) excutienda sunt. Viri docti in Dialogo recensendo codicis Δ rationem
fere semper habuerunt, ceteros meae stirpis γ codices quibus Dialogus
’ continetur tantum non silentio praetermiserunt. Ergo quaeritur quo pacto
Dialogi editores huic corruptissimo codici tantum negoti dederint, ceteros
autem huius stirpis uel long'e praestantiores ut M et K, uel aliquanto in·
tegriores ut H et P sua inquisitione indignos habuerint. Quod ego intelle-
gere prorsus nequeo, si Dialogus a codicis Δ librario ex eodem archetypo
transcriptus est e quo Suetoni fragmentum. Sed librarium Δ Suetoni libel-
lum ex uno archetypo corruptissimo, Dialogum autem ex alio archetypo
omnino alieno et longe praestantiore transcripsisse, nisi omnia me fallunt,
facile tibi persuadebis. Ego quidem, cum ea legi quae Dialogi editores de
codice Ascripserunt, eundem librum quem in Suetonio ante oculos habeo
agnoscere omnino nequeo. E tabulis a Scheuero (p. 19 sq.) exhibitis primo
obtutu apparet Dialogi codicem A cognatissimum esse cum libris Neapoli-
tano et Vaticano 1518. In Suetonio autem nulla necessitudo cum his libris,
praeter eam fortuitam conspirationem inter stirpes α et γ, de qua modo
(p. 182 sq.) uerba feci, ei intercedit. Deinde teste Baehrensio³⁶⁷ codex A
numquam e studio emendandi est immutatus ; sed in Suetonio hic codex
turpissimis interpolationibus est foedatus. Denique, si Gudemanno fidem
habemus⁸⁶⁸ codex A perpaucas lectiones peculiares, quae nullo in alio codice
inueniantur, habet; in Suetonio e contrario multas lectiones (praecipue
uerba omissa) quas alibi frustra requiras ostendit. Si stemmata infra pro-
lata inspexeris, hunc codicem auctore Scheuero tertio gradu, Gudemanno
auctore secundo gradu ex Hersfeldensi libro originem ducere uidebis; in
Suetonio autem codicem sex uel pluribus gradibus ab Hersfeldensi remo-
tum³⁸⁹ demonstraui. Praeterea tota indoles huius codicis, si externa in-
spicimus, docere debet Dialogum et Suetoni fragmentum non ex eodem

“⁸ Vide tamen supra p. 57 sq.
107 “
⁸⁸⁸ Qum. ῗΖΎ Ρ. 46· '⁶⁹ Vide stemma supra p. 186.

